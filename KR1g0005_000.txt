# -*- mode: mandoku-view; -*-
#+TITLE: 程氏經說
#+DATE: 2015-08-24 22:18:33.974266
#+PROPERTY: ID KR1g0005
#+PROPERTY: BASEEDITION WYG    
#+PROPERTY: JUAN 提要
<pb:KR1g0005_WYG_000-1a>¶
欽定四庫全書　　　　　經部七¶
　程氏經説　　　　　　　五經總義類¶
　　提要¶
　　　　(臣/)等謹案程氏經説七卷皆伊川程子解經¶
　　　　語也原本不著編輯者名氏書錄解題謂之¶
　　　　河南經説稱繫辭一書詩二春秋一論語一¶
　　　　改定大學一又稱程氏之學易傳為全書餘¶
　　　　經具此其門目卷帙與此本皆合則猶宋人¶
<pb:KR1g0005_WYG_000-1b>¶
　　　　舊笈也其中若詩書解論語説本出一時雜¶
　　　　論非専註之書春秋傳則専著而未成觀崇¶
　　　　寧二年自序可見至繫辭説一卷文獻通考¶
　　　　併于易傳共為十卷宋志則于易傳九卷之¶
　　　　外别著録一卷然程子易傳實無繫辭故吕¶
　　　　祖謙集十四卷之説為繫辭精義以補之此¶
　　　　卷疑或後人掇拾成帙以補其缺也改定大¶
　　　　學兼載明道之本或以兄弟之説互相叅考¶
<pb:KR1g0005_WYG_000-2a>¶
　　　　歟明徐必達編二程全書併詩解二卷為一¶
　　　　卷而别増孟子解一卷中庸解一卷共為八¶
　　　　卷然經義考引康紹宗之言謂孟子解乃後¶
　　　　人纂集遺書外而成非程子手著至中庸解¶
　　　　之出吕大臨朱子辨證甚明亦不得竄入程¶
　　　　氏經説増此一種故今所錄仍用宋本之舊¶
　　　　焉乾隆四十六年十二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR1g0005_WYG_000-2b>¶
　　　　　　　　總　校　官　(臣/)　陸　費　墀¶
