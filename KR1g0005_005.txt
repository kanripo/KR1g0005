# -*- mode: mandoku-view -*-
#+TITLE: 程氏經說
#+DATE: 2015-09-23 09:41:00
#+PROPERTY: JUAN 5
<pb:KR1g0005_WYG_005-1a>¶
欽定四庫全書¶
　程氏經説卷五¶
春秋¶
　春秋魯史記之名也夫子之道既不行於天下於是¶
　因魯春秋立百王不易之大法平王東遷在位五十¶
　一年卒不能復興先王之業王道絶矣孟子曰王者¶
　之跡熄而詩亡詩亡然後春秋作適當隠公之初故¶
　始於隠公¶
<pb:KR1g0005_WYG_005-1b>¶
　　隠公名息姑惠公子惠公元妃孟子繼室以聲子¶
　　　生隠公諡法不尸其位曰隠¶
元年春王正月¶
　元年隠公之始年春天時正月王正書春王正月示¶
　人君當上奉天時下承王正明此義則知王與天同¶
　大人道立矣周正月非春也假天時以立義爾平王¶
　之時王道絶矣春秋假周以正王法隠不書即位明¶
　大法於始也諸侯之立必由王命隠公自立故不書¶
<pb:KR1g0005_WYG_005-2a>¶
　即位不與其為君也法既立矣諸公或書或不書義¶
　各不同既不受命於天子以先君之命而繼世者則¶
　正其始文成襄昭哀是也繼世者既非王命又非先¶
　君之命不書即位不正其始也莊閔僖是也桓宣定¶
　之書即位桓弑君而立宣受弑賊之立定為逐君者¶
　所立皆無王無君何命之受故書其自即位也定之¶
　比宣則又有間矣¶
三月公及邾儀父盟于蔑¶
<pb:KR1g0005_WYG_005-2b>¶
　盟誓以結信出於人情先王所不禁也後世屢盟而¶
　不信則辠也諸侯交相盟誓亂世之事也凡盟内為¶
　主稱及外為主稱㑹在魯地雖外為主亦稱及彼來¶
　而及之也兩國已上則稱㑹彼盟而往㑹之也邾附¶
　庸國邾子克字儀父附庸之君稱字同王臣也夷狄¶
　則稱名降中國也¶
夏五月鄭伯克段于鄢¶
　鄭武公娶于申曰武姜生莊公及共叔段愛段欲立¶
<pb:KR1g0005_WYG_005-3a>¶
　之亟請於武公弗許及莊公即位請京使居之謂之¶
　京城大叔段失道而公弗制祭公諌而公弗聼故詩¶
　人譏其小不忍以致大亂也段完聚繕甲兵具卒乘¶
　將襲鄭夫人將啓之公聞其期命子封伐京京叛段¶
　段入于鄢公伐諸鄢大叔出奔共書曰鄭伯克段于¶
　鄢鄭伯失為君之道無兄弟之義故稱伯而不言弟¶
　克勝也言勝段之彊使之彊所以致其惡也不書奔¶
　義不繫於奔也¶
<pb:KR1g0005_WYG_005-3b>¶
秋七月天王使宰咺來歸惠公仲子之賵¶
　王者奉若天道故稱天王其命曰天命其討曰天討¶
　盡此道者王道也後世以智力把持天下者霸道也¶
　春秋因王命以正王法稱天王以奉天命夫婦人倫¶
　之本故當先正春秋之時嫡妾僣亂聖人尤謹其名¶
　分男女之配終身不變者也故無再配之禮大夫而¶
　下内無主則家道不立故不得已而有再娶之禮天¶
　子諸侯内職具備后夫人已可以攝治無再娶之禮¶
<pb:KR1g0005_WYG_005-4a>¶
　春秋之始尚有疑焉故仲子羽數特降僖公而後無復¶
　辯矣春秋因其竊號而書之以志僣亂仲子繫惠公¶
　而言故正其名不曰夫人曰惠公仲子謂惠公仲子¶
　妾稱也以夫人禮賵人之妾不天亂倫之甚也然春¶
　秋之始天王之義未見故不可去天而名咺以見其¶
　不王王臣雖微不名况於宰乎¶
九月及宋人盟于宿¶
　惠公之季年敗宋師于黄公立而求成焉盟于宿魯¶
<pb:KR1g0005_WYG_005-4b>¶
　志也稱及稱人皆非卿也¶
冬十有二月祭伯來¶
　祭伯畿内諸侯為王卿士來朝魯不言朝不與朝也¶
　當時諸侯不脩朝覲之禮失人臣之義王所當治也¶
　祭伯為王臣不能輔王正典刑而反與之交又來朝¶
　之故不與其朝以明其罪先儒有王臣無外交之説¶
　甚非也若天下有道諸侯順軌豈有由外之限其相¶
　交好乃常禮也然委官守而逺相朝無是道也周禮¶
<pb:KR1g0005_WYG_005-5a>¶
　所謂世相朝謂鄰國爾¶
公子益師卒¶
　諸侯之卿必受命於天子當時不復請命故諸侯之¶
　卿皆不書官不與其為卿也稱公子以公子故使為¶
　卿也惟宋王者後得命官故獨宋卿書官卿者佐君¶
　以治國其卒國之大事故書於此見君臣之義矣或¶
　日或不日因舊史也古之史記事簡略日月或不備¶
　春秋因舊史有可損而不能益也¶
<pb:KR1g0005_WYG_005-5b>¶
二年春公㑹戎于潜¶
　周室既衰蠻夷猾夏有散居中國者方伯大國明大¶
　義而攘斥之義也其餘列國慎固封守可也若與之¶
　和好以免侵暴非所謂戎狄是膺所以容其亂華也¶
　故春秋華夷之辨尤謹居其地而親中國與盟㑹者¶
　則與之公之㑹戎非義也¶
夏五月莒人入向¶
　莒子娶于向向姜不安莒而歸莒人入向以姜氏還¶
<pb:KR1g0005_WYG_005-6a>¶
　天下有道禮樂征伐自天子出春秋之時諸侯擅相¶
　侵伐舉兵以侵伐人其罪著矣春秋直書其事而責¶
　常在被侵伐者葢彼加兵於己則當引咎或自辯喻¶
　之以禮義不得免焉則固其封疆告於天子方伯若¶
　忿而與戰則以與戰者為主處己絶亂之道也書莒¶
　人微者也凡將尊師衆曰某帥師將尊師少曰某伐¶
　某將卑師衆曰某師將卑師少曰某人不知衆寡將¶
　帥名氏亦曰某人書入入其國也侵人之境固為暴¶
<pb:KR1g0005_WYG_005-6b>¶
　况入人之國乎¶
無駭帥師入極¶
　古者卿皆受命於天子春秋之時諸侯自命也賜族¶
　者則書族不書族者未賜也賜族者皆命之世為卿¶
　也¶
秋八月庚辰公及戎盟于唐¶
　戎猾夏而與之盟非義也¶
九月紀履緰來逆女¶
<pb:KR1g0005_WYG_005-7a>¶
　非命卿皆書名以君命來逆夫人也在魯故稱女内¶
　女嫁為諸侯夫人則書逆書歸明重事也來逆非卿¶
　則書歸而已見其禮之薄也先儒皆謂諸侯當親迎¶
　親迎者迎於所館故有親御授綏之禮豈有委宗廟¶
　社稷逺適他國以逆婦者乎非惟諸侯卿大夫而下¶
　皆然詩稱文王親迎于渭未嘗出疆也¶
冬十月伯姬歸于紀¶
　送之者雖公子公孫非卿則不書¶
<pb:KR1g0005_WYG_005-7b>¶
紀子伯莒子盟于宻¶
　闕文也當云紀侯某伯莒子盟于宻左氏附㑹作帛¶
　杜預以為裂繻之字春秋無大夫在諸侯上者公羊¶
　穀梁皆作伯¶
十有二月乙夘夫人子氏薨¶
　隠公夫人也薨上墜之聲諸侯國内稱之小君同婦¶
　人從夫者也公在故不書𦵏於此見夫婦之義矣¶
鄭人伐衞¶
<pb:KR1g0005_WYG_005-8a>¶
　聲其罪曰伐衞服故不戰衞服可免矣鄭之擅興戎¶
　王法所不容也¶
三年春王二月己巳日有食之¶
　月王月也事在二月則書王二月在三月則書王三¶
　月無事則書時書首月葢有事則道在事無事則存¶
　天時天時備則嵗功成王道存則人理立春秋之大¶
　義也日有食之有食之者也更不推求者何也太陽¶
　君也而被侵食君道所忌然有常度災而非異也星¶
<pb:KR1g0005_WYG_005-8b>¶
　辰陵歴亦然¶
三月庚戌天王崩¶
　崩上墜之形四海之内皆常奔赴魯君不往極惡罪¶
　大不可勝誅不書而自見也¶
夏四月辛夘尹氏卒¶
　尹氏王之世卿古者使以徳爵以功世禄而不世官¶
　是以俊傑在位庶績咸熈及周之衰士皆世官政由¶
　是敗尹氏世為王官故於其卒書曰尹氏見其世繼¶
<pb:KR1g0005_WYG_005-9a>¶
　也¶
秋武氏子來求賻¶
　武氏王之卿士稱武氏見其世官天王崩諸侯不供¶
　其喪故武氏遣其子徵求於四國書之以見天子失¶
　道諸侯不臣之甚也¶
八月庚辰宋公和卒¶
　吉凶慶弔講好脩睦鄰國之常禮人情所當然諸侯¶
　之卒與國之大故來告則書¶
<pb:KR1g0005_WYG_005-9b>¶
冬十有二月齊侯鄭伯盟于石門¶
　天下無王諸侯不守信義數相盟誓所以長亂也故¶
　外諸侯盟來告者則書之¶
癸未𦵏宋穆公¶
　諸侯告喪魯往㑹𦵏則書春秋之時皆不請諡稱私¶
　諡所以罪其臣子¶
四年春王二月莒人伐杞取牟婁¶
　諸侯土地有所受伐之其辠而奪取其土惡又甚焉¶
<pb:KR1g0005_WYG_005-10a>¶
　王法所當誅也¶
戊申衞州吁殺其君完¶
　衞莊公娶于齊曰莊姜無子陳女戴媯生桓公莊姜¶
　以為己子公子州吁嬖人之子也有寵而好兵公弗¶
　禁石碏諌弗聽其子厚與州吁游禁之不可桓公立¶
　乃老州吁弑桓公而立自古簒弑多公族葢謂先君¶
　子孫可以為君國人亦以為然而奉之春秋於此明¶
　大義以示萬世故春秋之初弑君者皆不稱公子公¶
<pb:KR1g0005_WYG_005-10b>¶
　孫葢身為大惡自絶於先君矣豈復得為先君子孫¶
　也古者公族刑死則無服况殺君乎大義既明於初¶
　矣其後弑立者則皆以屬稱或見其以親而寵之太¶
　過任之太重以至於亂或見其天屬之親而為寇讐¶
　立義各不同也春秋大率所書事同則辭同後人因¶
　謂之例然有事同而辭異者葢各有義非可例拘也¶
夏公及宋公遇于清¶
　諸侯相見而不行朝㑹之禮如道路之相遇故書曰¶
<pb:KR1g0005_WYG_005-11a>¶
　遇非周禮冬見曰遇之遇也¶
宋公陳侯蔡人衞人伐鄭¶
　宋以公子馮在鄭故與諸侯伐之也日摟諸侯以伐¶
　鄭固為辠矣而衞弑其君天下所當誅也乃與脩好¶
　而同伐人其惡甚矣¶
秋翬帥師㑹宋公陳侯蔡人衞人伐鄭¶
　宋虐用其民衞當誅之賊而與之同伐人其辠大矣¶
　二國構怨而他國與之同伐其辠均也再序四國重¶
<pb:KR1g0005_WYG_005-11b>¶
　言其辠左氏以為再伐妄也翬不稱公子弑逆之人¶
　積其強惡非一朝一夕辨之宜早故去其公子隠公¶
　不能辨是以及禍¶
九月衞人殺州吁于濮¶
　州吁未能和其民厚問定君於石子石子曰王覲為¶
　可曰何以得覲曰陳侯方有寵於王若朝陳使請必¶
　可得也厚從州吁如陳石碏使告于陳曰此二人者¶
　實弑寡君敢即圖之陳人執之而請涖於衞衞人使¶
<pb:KR1g0005_WYG_005-12a>¶
　右宰醜涖殺州吁于濮石碏使其宰獳羊肩涖殺石¶
　厚于陳稱衞人衆辭也舉國殺之也¶
冬十有二月衞人立晉¶
　衞人逆公子晉于邢而立之書曰衞人立晉衞人立¶
　之也諸侯之立必受命於天子當時雖不受命於天¶
　子猶受命於先君衞人以晉公子也可以立故立之¶
　春秋所不與也雖先君子孫不由天子先君之命不¶
　可立也故去其公子¶
<pb:KR1g0005_WYG_005-12b>¶
五年春觀魚于棠¶
　諸侯非王事民事不逺出逺出觀魚非道也¶
夏四月𦵏衞桓公¶
　衞亂是以緩稱桓公見國人私諡也魯往㑹故書送¶
　終大事也必就正寢不没于婦人之手曽子易簀而¶
　没豈苟然乎死而加之不正之諡知忠孝者肯為乎¶
秋衞師入郕¶
　晉乘亂得立不思安國保民之道以尊王為先居喪¶
<pb:KR1g0005_WYG_005-13a>¶
　為重乃興戎脩怨入人之國書其失道也¶
九月考仲子之宫初獻六羽¶
　諸侯無再娶仲子不得為夫人春秋之初尚以為疑¶
　故别宫以祀之考始成而祀也書以見非禮成王賜¶
　魯用天子禮樂祀周公後世遂羣廟皆用仲子别宫¶
　故不敢同羣廟而用六羽也書初獻見前此用八之¶
　僣也仲尼以魯之郊禘為周公之道衰用天子之禮¶
　祀周公成王之過也¶
<pb:KR1g0005_WYG_005-13b>¶
邾人鄭人伐宋¶
　宋人取邾田邾人告於鄭曰請君釋憾於宋敝邑為¶
　道邾人鄭人伐宋先邾人為主也¶
螟¶
　書螟書螽皆為災也國之大事故書¶
冬十有二月宋人伐鄭圍長葛¶
　伐國而圍邑肆其暴也¶
六年春鄭人來輸平¶
<pb:KR1g0005_WYG_005-14a>¶
　魯與鄭舊脩好既而迫於宋衞遂與之同伐鄭故鄭¶
　來絶交輸平變其平也匹夫且不肯失信於人為國¶
　君而負約可羞之甚也¶
夏五月辛酉公㑹齊侯盟于艾¶
　始平于齊也¶
秋七月¶
　無事書首月天時王月備而後成嵗也¶
冬宋人取長葛¶
<pb:KR1g0005_WYG_005-14b>¶
　宋之圍長葛嵗且周矣其虐民無道之甚而天子弗¶
　治方伯弗征鄭視其民之危困而不能保有赴訴卒¶
　喪其邑皆辠也宋之彊取不可勝誅矣¶
七年春王三月叔姬歸于紀¶
　伯姬為紀夫人叔姬其娣也待年於家今始歸娣歸¶
　不書閔其無終也¶
滕侯卒¶
　不名史闕也¶
<pb:KR1g0005_WYG_005-15a>¶
夏城中丘¶
　為民立君所以養之也養民之道在愛其力民力足¶
　則生養遂生養遂則教化行而風俗美故為政以民¶
　力為重也春秋凡用民力必書其所作興不時害義¶
　固為罪也雖時且義必書見勞民為重事也後之人¶
　君知此義則知慎重於用民力矣然有用民力之大¶
　而不書者為教之意深矣僖公脩泮宫復閟宫非不¶
　用民力也然而不書二者興廢復古之大事為國之¶
<pb:KR1g0005_WYG_005-15b>¶
　先務如是而用民力乃所當用也人君知此義則知¶
　為政之先後輕重矣凡書城者完舊也書築者創始¶
　也城中丘使民不以時非人君之用心也¶
齊侯使其弟年來聘¶
　凡不稱公子而稱弟者或責失兄弟之義或罪其以¶
　弟之愛而寵任之過左氏公羊傳皆曰年齊僖公之¶
　母弟先儒母弟之説葢縁禮文有立嫡子同母弟之¶
　説其曰同母弟葢謂嫡爾非以同母為加親也若以¶
<pb:KR1g0005_WYG_005-16a>¶
　同母為加親是不知人理近於禽道也天下不明斯¶
　義也久矣僖公愛年其子尚禮秩如嫡卒致簒弑之¶
　禍書弟見其以弟之愛而寵任之過也桓三年同¶
秋公伐邾¶
　左氏傳為宋討也擅興甲兵為人而伐人非義之甚¶
　也¶
冬天王使凡伯來聘¶
　周禮時聘以結諸侯之好諸侯不脩臣職而聘之非¶
<pb:KR1g0005_WYG_005-16b>¶
　王體也¶
戎伐凡伯于楚丘以歸¶
　初戎朝于王發幣於公卿凡伯弗賔王使凡伯來聘¶
　戎伐之于楚丘以歸楚丘衞地伐見其以衆天子之¶
　使道由於衞而戎得以衆伐之衞不能衞其辠可知¶
　言以歸則非執凡伯有失節之辠¶
八年春宋公衞侯遇于垂¶
　齊侯將平宋衞於鄭有㑹期宋公以幣請於衞請先¶
<pb:KR1g0005_WYG_005-17a>¶
　相見故遇於垂宋忌鄭之深故與鄭卒不成好無諸¶
　侯相見之禮故書曰遇¶
三月鄭伯使宛來歸祊¶
　魯有朝宿之邑在王畿之内曰許鄭有朝宿之邑近¶
　於魯曰祊時王政不脩天子不巡守魯亦不朝故欲¶
　以祊易許各取其近者故使宛來歸祊歸魯來言易¶
　也朝宿之邑先祖受之於先王豈可相易也鄭來歸¶
　而魯受之其罪均也¶
<pb:KR1g0005_WYG_005-17b>¶
庚寅我入祊¶
　入者内弗受也義不可而彊入之也¶
秋七月庚午宋公齊侯衞侯盟于瓦屋¶
　宋為主也盟與鄭絶也¶
八月𦵏蔡宣公¶
　速也諸侯五月而𦵏不及期簡也¶
九月辛夘公及莒人盟于浮來¶
　鄰國之交講信脩睦可也安用盟為公屈己與臣盟¶
<pb:KR1g0005_WYG_005-18a>¶
　義非安也¶
螟¶
　為災也民以食為命故有災必書¶
冬十有二月無駭卒¶
　未賜族書名而已¶
九年春天王使南季來聘¶
　周禮大行人時聘以結諸侯之好王法之行時加聘¶
　問以懐撫諸侯乃常禮也春秋之時諸侯不脩臣職¶
<pb:KR1g0005_WYG_005-18b>¶
　朝覲之禮廢絶王法所當治也不能正典刑而反聘¶
　之又不見答失道甚矣¶
三月癸酉大雨震電庚辰大雨雪¶
　隂陽運動有常而無忒凡失其度皆人為感之也故¶
　春秋災異必書漢儒傅其説而不逹其理故所言多¶
　妄三月大雨震電不時災也大雨雪非常為大亦災¶
　也¶
夏城郎¶
<pb:KR1g0005_WYG_005-19a>¶
　書不時也¶
冬公㑹齊侯于防¶
　謀伐宋也¶
十年春王二月公㑹齊侯鄭伯于中丘¶
　為師期也¶
夏翬帥師㑹齊人鄭人伐宋¶
　三國先遣將致伐齊鄭稱人非卿也翬不稱公子與¶
　四年同¶
<pb:KR1g0005_WYG_005-19b>¶
六月壬戌公敗宋師于管¶
　不言戰而言敗敗者為主彼與戰而此敗之也¶
辛未取郜辛巳取防¶
　取二邑而有之盗也¶
秋宋人衞人入鄭¶
　鄭勞民以務外而不知守其國故二國入之¶
宋人蔡人衞人伐戴鄭伯伐取之¶
　宋人衞人入鄭蔡人從之伐戴鄭伯圍戴克之取三¶
<pb:KR1g0005_WYG_005-20a>¶
　師焉戴鄭所與也故三國伐之鄭戴合攻盡取三國¶
　之衆其殘民也甚矣¶
冬十月壬午齊人鄭人入郕¶
　討不㑹伐宋也宋以公子馮在鄭故二國交惡左氏¶
　傳云宋公以王命討之於春秋不見其為王討也王¶
　臣不行王師不出矯假以逞私忿耳¶
十有一年春滕侯薛侯來朝¶
　諸侯雖有相朝之禮而當時諸侯於天子未嘗朝覲¶
<pb:KR1g0005_WYG_005-20b>¶
　獨相率以朝魯得為禮乎¶
夏公㑹鄭伯于時來¶
　謀伐許也¶
秋七月壬午公及齊侯鄭伯入許¶
　書及内為主非内為主則先書㑹伐後書入也¶
冬十有一月壬辰公薨¶
　翬譛于桓公而請弑之公祭鍾巫館于寪氏翬使賊¶
　弑公于寪氏立桓公而討寪氏有死者人君終于路¶
<pb:KR1g0005_WYG_005-21a>¶
　寢見卿大夫而終乃正終也薨于燕寢不正其終也¶
　薨不書地弑也賊不討不書𦵏無臣子也¶
　　桓公名軌惠公子隠公弟桓王九年即位諡法闢¶
　　　土服逺曰桓¶
元年春王正月公即位¶
　桓公弑君而立不天無王之極也而書春王正月公¶
　即位以天道王法正其罪也¶
三月公㑹鄭伯于垂鄭伯以璧假許田¶
<pb:KR1g0005_WYG_005-21b>¶
　隠公八年鄭伯使宛來歸祊葢欲易許田魯受祊而¶
　未與許及桓弑立故為㑹而求之復加以璧朝宿之¶
　邑先祖受之於先王豈可相易也故諱之曰假諱國¶
　惡禮也¶
夏四月丁未公及鄭伯盟于越¶
　桓公欲結鄭好以自安故既與許田又為盟也弑君¶
　之人凡民㒺弗懟而鄭與之盟以定之其辠大矣¶
秋大水¶
<pb:KR1g0005_WYG_005-22a>¶
　君脩徳則和氣應而雨暘若桓行逆徳而致隂沴乃¶
　其宜也¶
二年春王正月戊申宋督弑其君與夷及其大夫孔父¶
　桓公無王而書王正月正宋督之辠也弑逆之罪不¶
　以王法正之天理滅矣督雖無王而天理未嘗亡也¶
　人臣死君難書及以著其節父名也稱大夫不失其¶
　官也¶
滕子來朝¶
<pb:KR1g0005_WYG_005-22b>¶
　滕本侯爵後服屬于楚故降稱子夷狄之也首朝桓¶
　公之辠自見矣¶
三月公㑹齊侯陳侯鄭伯于稷以成宋亂¶
　宋弑其君而四國共成定之天下之大惡也¶
夏四月取郜大鼎于宋戊申納于太廟¶
　四國既成宋亂而宋以鼎賂魯齊陳鄭皆有賂魯以¶
　為功而受之故書取以成亂之賂器置于周公之廟¶
　周公其饗之乎故書納納者弗受而强致也¶
<pb:KR1g0005_WYG_005-23a>¶
秋七月杞侯來朝¶
　凡杞稱侯者皆當為紀杞爵非侯文誤也及紀侯大¶
　去其國之後紀不復稱侯矣¶
蔡侯鄭伯㑹于鄧¶
　始懼楚也¶
九月入杞¶
　將卑師少外則稱人内則止云入某伐某¶
公及戎盟于唐冬公至自唐¶
<pb:KR1g0005_WYG_005-23b>¶
　君出而書至者有三告廟也過時也危之也桓公弑¶
　立嘗與鄭齊陳㑹矣皆同為不義及逺與戎盟故危¶
　之而書至戎若不如三國之黨惡則討之矣居夷浮¶
　海之意也中國既不知義夷狄或能知也¶
三年春正月公㑹齊侯于嬴¶
　桓公弑君而立元年書王以王法正其辠也二年宋¶
　督弑君以王法正其辠也三年不書王見桓之無王¶
　也㑹齊侯于嬴成昏于齊也¶
<pb:KR1g0005_WYG_005-24a>¶
夏齊侯衛侯胥命于蒲¶
　二國為㑹約言相命而不為盟詛近於理也故善之¶
六月公㑹杞侯于郕¶
　自桓公簒立無嵗不與諸侯盟㑹結外援以自固也¶
秋七月壬辰朔日有食之既¶
　既盡也食盡為異大也¶
公子翬如齊逆女¶
　翬於隠世不稱公子隠之賊也於桓世稱公子桓之¶
<pb:KR1g0005_WYG_005-24b>¶
　黨也卿逆夫人於禮為稱翬雖尊屬當官而行亦無¶
　嫌也¶
九月齊侯送姜氏于讙公㑹齊侯于讙¶
　齊侯出疆送女公逺㑹之皆非義也¶
夫人姜氏至自齊¶
　見于廟也齊侯使其弟年來聘致夫人也稱弟義見¶
　隠七年¶
有年¶
<pb:KR1g0005_WYG_005-25a>¶
　書有年紀異也人事順於下則天氣和於上桓弑君¶
　而立逆天理亂人倫天地之氣為之繆戾水旱凶災¶
　乃其宜也今乃有年故書其異宣公為弑君者所立¶
　其惡有間故大有年則書之¶
四年春正月公狩于郎¶
　公出動衆皆當書于郎逺也¶
夏天王使宰渠伯糾來聘¶
　桓公弑君而立天子不能治天下莫能討而王使其¶
<pb:KR1g0005_WYG_005-25b>¶
　宰聘之示加尊寵天理滅矣人道無矣書天王言當¶
　奉天也而其為如此名糾尊卑貴賤之義亡也人理¶
　既滅天運乖矣隂陽失序嵗功不能成矣故不具四¶
　時¶
五年春正月甲戌¶
　下文闕¶
夏齊侯鄭伯如紀¶
　齊侯鄭伯朝于紀欲以襲之紀人知之齊為諸侯而¶
<pb:KR1g0005_WYG_005-26a>¶
　欲為賊於鄰國不道之甚鄭伯助之其辠均矣¶
天王使仍叔之子來聘¶
　古之授任稱其才徳故士無世官周衰官人以世故¶
　卿大夫之子代其父任事仍叔受命來聘而使其子¶
　代行也¶
秋蔡人衞人陳人從王伐鄭¶
　王奪鄭伯政鄭伯不朝王以諸侯伐鄭鄭伯禦之戰¶
　于繻葛王卒大敗王師於諸侯不書敗諸侯不可敵¶
<pb:KR1g0005_WYG_005-26b>¶
　王也於夷狄不書戰夷狄不能抗王也此理也其敵¶
　其抗王道之失也¶
大雩¶
　成王尊周公故賜魯重祭得郊禘大雩大雩雩于上¶
　帝用盛樂也諸侯雩于境内之山川耳成王之賜魯¶
　公之受皆失道也故夫子曰魯之郊禘非禮也周公¶
　其衰矣大雩嵗之常祀不能皆書也故因其非時則¶
　書之遇旱災則非時而雩書之所以見其非禮且志¶
<pb:KR1g0005_WYG_005-27a>¶
　旱也郊禘亦因事而書¶
螽¶
　蝗也既旱又蝗饑不在書也¶
冬州公如曹¶
　州公嘗為王三公故稱公不能保其國去如曹遂不¶
　復¶
六年春正月寔來¶
　五年冬如曹尚為君也故以諸侯書之今不能反國¶
<pb:KR1g0005_WYG_005-27b>¶
　則匹夫也故名之來來魯也忽稱鄭忽明其正也寔¶
　不稱州亡其國也¶
夏四月公㑹紀侯于成¶
　謀齊難也¶
秋八月壬午大閲¶
　為國之道武備不可廢必於農隙講肄保民守國之¶
　道也盛夏大閲妨農害人失政之甚無事而為之妄¶
　動也有警而為之教之不素何以保其國乎¶
<pb:KR1g0005_WYG_005-28a>¶
蔡人殺陳佗¶
　佗弑世子而竊位不能有其國故書曰陳佗陳厲公¶
　蔡出也故蔡桓侯殺佗而立之佗天下之惡人皆得¶
　誅之蔡侯殺之實以私也故書蔡人見殺賊者衆人¶
　之公也¶
九月丁夘子同生¶
　冢嫡之生國之大事故書¶
冬紀侯來朝¶
<pb:KR1g0005_WYG_005-28b>¶
　紀侯懼齊來朝以求助不能上訴於天子近赴於諸¶
　侯和輯其人民効死以守而欲求援於魯桓不能保¶
　其國宜矣¶
七年春二月己亥焚咸丘¶
　古者昆蟲而後火田去莽翳以逐禽獸非竭山林而¶
　焚之也咸丘地名云焚咸丘如盡焚其地見其廣之¶
　甚也¶
夏榖伯綏來朝鄧侯吾離來朝¶
<pb:KR1g0005_WYG_005-29a>¶
　臣而弑君天理滅矣宜天下所不容也而反天子聘¶
　之諸侯相繼而朝之逆亂天道嵗功不能成矣故不¶
　書春冬與四年同曰然則十五年邾人牟人葛人來¶
　朝何以書秋冬曰四年與此明其義矣三國之來别¶
　立義也¶
八年春正月己夘烝¶
　冬烝非過也書之以見五月又烝為非禮之甚也¶
天王使家父來聘¶
<pb:KR1g0005_WYG_005-29b>¶
　魯桓公弑立未嘗朝覲而王屢聘之失道之甚也¶
夏五月丁丑烝¶
　正月既烝矣而非時復烝者必以前烝為不備也其¶
　瀆亂甚矣¶
冬十月雨雪¶
　建酉之月未霜而雪書異也¶
祭公來遂逆王后于紀¶
　祭公受命逆后而至魯先行私禮故書來而以逆后¶
<pb:KR1g0005_WYG_005-30a>¶
　為遂事責其不䖍王命而輕天下之母也¶
九年春紀季姜歸于京師¶
　書王國之事不可用無王之月故書時而已或曰借¶
　如正月日食則如何書之曰書春日食則其義尤明¶
　也王后之歸天下當有其禮諸侯莫至是不能母天¶
　下也故書紀女歸而已¶
冬曹伯使其世子射姑來朝¶
　曹伯有疾不能親行故使其世子來朝春秋之時君¶
<pb:KR1g0005_WYG_005-30b>¶
　疾而使世子出取危亂之道也¶
　先生作春秋傳至此而終舊有解説者纂集附之於¶
　　後¶
十年冬齊侯衞侯鄭伯來戰于郎¶
　來戰于郎三國為主¶
十有一年突歸于鄭¶
　突不稱公子不可以有國也鄭忽出奔衛忽國氏正¶
　也不能有其位故不爵¶
<pb:KR1g0005_WYG_005-31a>¶
十有四年鄭伯使其弟語來盟¶
　使來盟盟前定矣與髙子不同¶
十有五年鄭伯突出奔蔡¶
　避祭仲而出非國人出之也¶
鄭世子忽復歸于鄭¶
　稱世子本當立者不能保其位故不稱爵鄭人謂之¶
　狡童又曰狂童恣行其不肖可知¶
秋九月鄭伯突入于櫟¶
<pb:KR1g0005_WYG_005-31b>¶
　突非正也忽既恣行故國人君之諸侯助之書爵所¶
　以戒居正者已不能保則人取之矣書入以見義不¶
　容也¶
十有六年夏四月公㑹宋公衞侯陳侯伐鄭¶
　突善結諸侯故皆為之致力屢伐鄭也¶
秋七月公至自伐鄭¶
　不惟告廟又以見勤勞於鄭突也¶
　　莊公名同桓公子莊王四年即位諡法勝敵克亂¶
<pb:KR1g0005_WYG_005-32a>¶
　　　曰莊¶
五年冬公㑹齊人宋人陳人蔡人伐衛¶
　諸國稱人違抗王命也貶諸侯則魯在其中矣¶
六年春王正月王人子突救衞¶
　雖微稱字王人當尊也¶
夏六月衞侯朔入于衞¶
　朔搆其兄而使至於死其辠大矣然父立之諸侯莫¶
　得而治也王治其舊惡而廢之宜也故書名書入¶
<pb:KR1g0005_WYG_005-32b>¶
九年八月庚申及齊師戰于乾時我師敗績¶
　及其師非卿也公戰諱敗凡言敗績大敗也小小勝¶
　負不書¶
十年冬十月齊師滅譚¶
　春秋之法將尊師衆曰某帥師將卑師衆曰某師將¶
　卑師少曰人將尊師少曰某伐某齊自管仲為政莊¶
　十一年而後未嘗興大衆也其賦於諸侯亦寡矣終¶
　管仲之身四十年息養天下厚矣惟救邢稱師譏其¶
<pb:KR1g0005_WYG_005-33a>¶
　次也至於秦晉使之不竟而已不强致也是以其功¶
　卑而易成¶
十有六年冬十有二月㑹齊侯宋公陳侯衛侯鄭伯許¶
男滑伯滕子同盟于幽¶
　齊桓始霸仗義以盟而魯叛盟故諱不稱公上無明¶
　王下無方伯諸侯交爭齊桓始霸天下與之故書同¶
十有九年秋公子結媵陳人之婦于鄄遂及齊侯宋公¶
盟¶
<pb:KR1g0005_WYG_005-33b>¶
　鄄之巨室嫁女於陳人結以其庶女媵之因與齊宋¶
　盟挈之以往結好大國所以安國息民乃以私事之¶
　小而取怒大國故深辠之書其為媵而往盟為遂事¶
冬齊人宋人陳人伐我兩鄙¶
　齊桓始霸責魯不恭其事故來伐也¶
二十有二年秋七月丙申及齊髙傒盟于防¶
　髙傒上卿魯無使微者與盟之理葢諱公盟始與仇¶
　為昏惡之大也¶
<pb:KR1g0005_WYG_005-34a>¶
冬公如齊納幣¶
　齊疑昏議故公自行納幣後二年方逆齊難之也¶
二十有三年夏公如齊觀社¶
　昏議尚疑故公以觀社為名再往請議後二年方逆¶
　葢齊難之¶
十有二月甲寅公㑹齊侯盟于扈¶
　遇榖盟扈皆為要結姻好¶
二十有七年夏六月公㑹齊侯宋公陳侯鄭伯同盟于¶
<pb:KR1g0005_WYG_005-34b>¶
幽¶
　同志而盟非率之也¶
三十有一年冬不雨¶
　一嵗三築臺明年春城小穀故冬書不雨閔之深也¶
　　閔公名啓方莊公子惠王十六年即位諡法在國¶
　　　逢難曰閔¶
二年冬齊髙子來盟¶
　髙子來省難然後盟盟未前定也稱髙子善其能恤¶
<pb:KR1g0005_WYG_005-35a>¶
　魯¶
　　僖公名申莊公子閔公庶兄惠王十八年即位諡¶
　　　法小心畏忌曰僖¶
元年春王正月齊師宋師曹師次于聶北救邢¶
　齊未嘗興大衆此稱師責其衆可救而徒次以為聲¶
　援致邢之不保其國也¶
二年虞師晉師滅下陽¶
　虞假道而助晉伐虢虢之亡虞實致之故以虞為主¶
<pb:KR1g0005_WYG_005-35b>¶
　下陽邑也虢之立由此故即書滅¶
四年秋及江人黄人伐陳¶
　齊命也¶
五年公及齊侯宋公陳侯衞侯鄭伯許男曹伯㑹王世¶
子于首止¶
　世子王之貳不可與諸侯列世子出諸侯㑹之故其¶
　辭異¶
冬晉人執虞公¶
<pb:KR1g0005_WYG_005-36a>¶
　書執而不書滅自取也¶
九年夏公㑹宰周公齊侯宋子衞侯鄭伯許男曹伯于¶
蔡丘¶
　天子之宰與世子禮異¶
九月戊辰諸侯盟于葵丘¶
　云諸侯盟見宰不預¶
十有七年夏滅項¶
　滅人之國辠惡大矣在君則當諱故魯滅國書取滅¶
<pb:KR1g0005_WYG_005-36b>¶
　項君在㑹季孫所為也故不諱¶
十有八年五月戊寅宋師及齊師戰于甗齊師敗績¶
　書宋及曲在宋也奉少以奪長其辠大矣齊師敗績書¶
　敗責齊臣也¶
二十有一年秋宋公楚子陳侯蔡侯鄭伯許男曹伯㑹¶
于孟執宋公以伐宋¶
　宋率諸侯為㑹而蠻夷執㑹主而諸侯莫違故以同¶
　執書之¶
<pb:KR1g0005_WYG_005-37a>¶
二十有二年秋八月丁未及邾人戰于升陘¶
　公戰也¶
二十有三年冬十有一月杞子卒¶
　杞二王後而伯爵疑前世黜之也中間從夷故子之¶
　後復稱伯¶
二十有七年冬楚人陳侯蔡侯鄭伯許男圍宋¶
　楚稱人貶之為其合諸侯以圍宋也¶
二十有九年夏㑹王人晉人宋人齊人陳人蔡人秦人¶
<pb:KR1g0005_WYG_005-37b>¶
盟于翟泉¶
　晉文連年㑹盟皆在王畿之側而此盟復迫王城又¶
　與王人盟强迫甚矣故諱公諸侯貶稱人惡之大也¶
三十有三年夏四月辛巳晉人及姜戎敗秦師于殽¶
　晉不稱君居喪祔𦵏不可從戎也忘親背惠其惡甚矣¶
　秦為無道越晉踰周以襲人衆所共憤故稱晉人其¶
　稱及姜戎亦然¶
　　文公名興僖公子襄王二十六年即位諡法慈惠¶
<pb:KR1g0005_WYG_005-38a>¶
　　　愛民曰文¶
二年春王正月甲子晉侯及秦師戰于彭衙秦師敗績¶
　越國襲人秦罪也忘親背惠晉惡也秦經人之國以¶
　襲人雖憤無以為辭矣故其來不稱伐晉不諭秦而¶
　與戰故書晉及忿以取敗故書敗績¶
冬晉人宋人陳人鄭人伐秦¶
　秦以憤取敗晉可以已矣而復伐秦報復無已殘民¶
　結怨故貶稱人¶
<pb:KR1g0005_WYG_005-38b>¶
三年秦人伐晉¶
　構怨連禍殘民以逞晉人畏之而不敢出秦人極其¶
　忿而後悔過聖人取其能終改耳¶
四年夏逆婦姜于齊¶
　納幣在喪中與喪昏同也稱婦姜已成婦也不稱夫¶
　人不可為小君奉宗廟也不書逆者雖卿亦失其職¶
　矣¶
晉侯伐秦¶
<pb:KR1g0005_WYG_005-39a>¶
　秦逞忿以伐晉晉畏而避之其見報乃常情也秦至¶
　此能悔過矣故不復報晉聖人取其遷善悔過乃其¶
　善也¶
冬十有一月壬寅夫人風氏薨¶
　自成風已後妾母稱夫人嫡妾亂矣仲子始僣尚未¶
　敢同嫡也¶
五年春王正月王使榮叔歸含且賵¶
　天子成妾母為夫人亂倫之甚失天理矣不稱天義¶
<pb:KR1g0005_WYG_005-39b>¶
　已明稱叔存禮也王使召伯來㑹𦵏天子以妾母同¶
　嫡亂天理故不稱天聖人於此尤謹其戒¶
七年夏四月戊子晉人及秦人戰于令狐¶
　晉始逆立公子雍既而悔之故秦興兵以納之晉不¶
　謝秦秦納不正皆罪也故稱人晉懼秦之不肯已而¶
　擊之故書晉及¶
秋八月公㑹諸侯晉大夫盟于扈¶
　文公怠政事多廢緩既納晉盟而復後至故書往㑹¶
<pb:KR1g0005_WYG_005-40a>¶
　而隠其不及不序諸侯以見其不在故明年公子遂¶
　再往與晉盟也¶
九年春毛伯來求金¶
　家父致命以徵車也故書使來求毛伯風魯以欲金¶
　故不云王使¶
冬秦人來歸僖公成風之禭¶
　過時始至故云來歸雖子母先君後夫人體當然也¶
　書秦人不云君使以失禮夷之也言其尚夷也葢嫡¶
<pb:KR1g0005_WYG_005-40b>¶
　妾之亂自兹而始¶
十年夏秦伐晉¶
　晉舍嫡嗣而外求君罪也既而悔之正也秦不顧義¶
　理之是非惟以報復為事夷狄之道也故夷之¶
十有二年冬十有二月戊午晉人秦人戰于河曲¶
　凡戰皆以主人及客秦曲故不云晉及¶
十有四年夏六月公㑹宋公陳侯衛侯鄭伯許男曹伯¶
晉趙盾癸酉同盟于新城¶
<pb:KR1g0005_WYG_005-41a>¶
　諸侯始㑹議合而後盟盟者志同故書同同懼楚也¶
十有五年冬十有一月諸侯盟于扈¶
　魯以備齊不在㑹故不序又稱諸侯者衆辭見衆國¶
　無能為也此盟為齊亂也¶
十有七年春晉人衛人陳人鄭人伐宋¶
　行天討而成其亂失天職也故不卿之¶
　　宣公名倭文公子子亦庶兄匡王五年即位諡法¶
　　　善問周達曰宣¶
<pb:KR1g0005_WYG_005-41b>¶
元年春王正月遂以夫人婦姜至自齊¶
　脱氏字¶
夏六月齊人取濟西田¶
　宣公不義得國賂齊以求助齊受之以助不義故書¶
　取不義不能保其土故不云我非謂彼彊取故不諱¶
　不能有而失者皆諱¶
十年齊人歸我濟西田¶
　魯修好故歸魯田田魯有也齊非義取之故云歸我¶
<pb:KR1g0005_WYG_005-42a>¶
　不足為善也¶
十有一年冬十月楚人殺陳夏徴舒¶
　人衆辭大惡衆所欲誅也¶
丁亥楚子入陳¶
　誅其罪義也取其國惡也入者不受而彊之也¶
納公孫寧儀行父于陳¶
　致亂之臣國所不容也故書納¶
十有二年冬晉人宋人衛人曹人同盟于清丘¶
<pb:KR1g0005_WYG_005-42b>¶
　晉為楚敗諸侯懼而同盟既而皆渝故書人以貶之¶
　宋伐陳衛救之楚伐宋晉不救¶
十有七年夏六月己未公㑹晉侯衛侯曹伯邾子同盟¶
于斷道¶
　諸國同心欲伐齊故書同盟¶
　　成公名黒肱宣公子定王十七年即位諡法安民¶
　　　立政曰成¶
二年冬十有一月丙申公及楚人秦人宋人陳人衛人¶
<pb:KR1g0005_WYG_005-43a>¶
鄭人齊人曹人邾人薛人鄫人盟于蜀¶
　楚為强盛凌轢中國諸侯苟能保固彊圉要結鄰好¶
　豈有不能自存之理乃懼而服從與之約盟故皆稱¶
　人以見其衰弱責諸侯則魯可知矣¶
三年冬鄭伐許¶
　鄭附於楚一年而再伐許故夷之¶
四年冬鄭伯伐許¶
　稱鄭伯見其不復為喪以吉禮從戎¶
<pb:KR1g0005_WYG_005-43b>¶
五年冬十有二月乙丑公㑹晉侯齊侯宋公衛侯鄭伯¶
曹伯邾子杞伯同盟于蟲牢¶
　天王崩而㑹盟不廢書同見其皆不臣¶
七年秋八月戊辰同盟于馬陵¶
　諸侯同心病楚¶
八年冬衛人來媵¶
　媵小事不書伯姬之嫁諸侯皆來媵之故書以見其¶
　賢女子之賢尚聞於諸侯况君子乎或曰魯女之賢¶
<pb:KR1g0005_WYG_005-44a>¶
　豈能聞於逺乎曰古者庶女與非敵者則求為媵因¶
　為之擇賢小君則諸侯國之賢女當自聞也¶
九年公㑹晉侯齊侯宋公衛侯鄭伯曹伯莒子杞伯同¶
盟于蒲¶
　諸侯患楚之彊同盟以相保鄭既盟復叛深罪其反¶
　覆¶
夏季孫行父如宋致女¶
　女既嫁父母使人安之謂之致女古者三月而廟見¶
<pb:KR1g0005_WYG_005-44b>¶
　始成婦也伯姬賢魯國重之使卿致也¶
十有三年春晉侯使郤錡來乞師¶
　不以王命興諸侯師故書乞¶
三月公如京師¶
　不書朝王因㑹伐而行也故不成其朝¶
夏五月公至自京師遂㑹晉侯齊侯宋公衛侯鄭伯曹¶
伯邾人滕人伐秦¶
　以伐秦為遂事明朝為重¶
<pb:KR1g0005_WYG_005-45a>¶
十有五年三月癸丑公㑹晉侯衞侯鄭伯曹伯宋世子¶
成齊國佐邾人同盟于戚¶
　十三年曹伯卒于師負芻殺世子自立既三年諸侯¶
　與之盟矣方執之稽天討也故書同盟見其既同矣¶
宋殺其大夫山¶
　去族害公族也¶
冬十有一月叔孫僑如㑹晉士燮齊髙無咎宋華元衛¶
孫林父鄭公子鰌邾人㑹吳于鍾離¶
<pb:KR1g0005_WYG_005-45b>¶
　吳益强大求㑹于諸侯諸侯之衆往而從之故書諸¶
　國往與之㑹以見夷狄盛而中國衰也時中國病楚¶
　故與吳親(一本此下云襄十年柤之㑹/與此同十四年向之㑹亦同)¶
十有六年六月晉侯使欒黶來乞師¶
　時以穆姜叔孫僑如將作難故師出後期¶
秋公㑹晉侯齊侯衞侯宋華元邾人于沙隨不見公¶
　晉侯怒公後期故不見公君子正已而無恤乎人魯¶
　之後期國難故也晉不見為非矣彼曲我直故不足¶
<pb:KR1g0005_WYG_005-46a>¶
　為恥也¶
曹伯歸自京師¶
　曹伯不名不稱復歸王未嘗絶其位也自京師王命¶
　也¶
九月晉人執季孫行父舍之于苕丘¶
　寘之于苕丘也¶
十有七年六月乙酉同盟于柯陵¶
　諸侯同病楚也¶
<pb:KR1g0005_WYG_005-46b>¶
　　襄公名午成公子簡王十四年即位諡法因事有¶
　　　功曰襄¶
二年冬遂成虎牢¶
　設險所以守國也有虎牢之險而不能守故不繫于¶
　鄭責其不能守也¶
三年六月乙未同盟于雞澤¶
　楚彊諸侯皆畏之而脩盟故書同¶
五月秋公㑹晉侯宋公陳侯衛侯鄭伯曹伯莒子邾子¶
<pb:KR1g0005_WYG_005-47a>¶
滕子薛伯齊世子光吳人鄫人于戚¶
　吳來㑹非為主¶
十年冬盗殺鄭公子騑公子發公孫輒¶
　盗殺三卿不稱大夫失卿職也¶
十有一年秋七月乙未同盟于毫城北¶
　鄭服而同盟也隨復從楚伐宋云同見其反覆¶
㑹于蕭魚¶
　諸侯數月之間再伐鄭鄭之反復可知鄭又服而請¶
<pb:KR1g0005_WYG_005-47b>¶
　㑹不書鄭㑹謂其不可信也而晉悼公推至誠以待¶
　人信之不疑至哉誠之能感人也自此鄭不背晉者¶
　二十四年¶
公至自㑹¶
　兵不加鄭故書自㑹¶
十有八年冬十月公㑹晉侯宋公衞侯鄭伯曹伯莒子¶
邾子滕子薛伯杞伯小邾子同圍齊¶
　書同圍見諸侯之惡齊¶
<pb:KR1g0005_WYG_005-48a>¶
二十有五年秋八月己巳諸侯同盟于重丘¶
　諸侯同病楚也¶
三十年冬十月晉人齊人宋人衞人鄭人曹人莒人邾¶
人滕人薛人杞人小邾人㑹于澶淵宋災故¶
　左傳叔孫豹㑹趙武而下諸國之卿既貶魯卿諱而¶
　不書¶
三十有一年冬十有一月莒人弑其君宻州¶
　莒子虐國人弑之而立展輿展輿非親弑也故書國¶
<pb:KR1g0005_WYG_005-48b>¶
　人¶
　　昭公名稠襄公子景王四年即位諡法容儀恭明¶
　　　曰昭¶
元年三月取鄆¶
　乘莒之亂而取之故隠避其辭¶
秋莒去疾自齊入于莒¶
　去疾假齊之力以入莒討展輿之罪正也故稱莒遂¶
　自立無所禀命故不稱公子自以為公子可立也¶
<pb:KR1g0005_WYG_005-49a>¶
莒展輿出奔吳¶
　為弑君者所立而以國氏者罪諸侯也虢之㑹雖國¶
　亂未預然諸侯與其立矣故欲執叔孫也稱莒展輿¶
　見諸侯之與其立也¶
四年夏楚子蔡侯陳侯鄭伯許男徐子滕子頓子胡子¶
沈子小邾子宋世子佐淮夷㑹于申¶
　晉平公不在諸侯楚於是强為霸者之事¶
十有二年冬晉伐鮮虞¶
<pb:KR1g0005_WYG_005-49b>¶
　晉假道於鮮虞而遂伐之見利忘義夷狄之道也¶
十有三年秋八月甲戌同盟于平丘¶
　楚弃疾立諸侯懼之故同盟公不與盟晉不使與盟¶
　雖欲辱公然得不與同盟之罪實為幸也¶
十有九年冬𦵏許悼公¶
　蔡般許止疑同故書𦵏¶
　　定公名宋襄公子昭公弟敬王十一年即位謚法¶
　　　安民大慮曰定¶
<pb:KR1g0005_WYG_005-50a>¶
三年春王正月公如晉至河乃復¶
　季孫意如上不請於天子下不告於方伯而立定公¶
　故晉怒而公往朝焉晉辭公而復故明年因㑹而請¶
　盟于臯鼬¶
四年三月公㑹劉子晉侯宋公蔡侯衞侯陳子鄭伯許¶
男曹伯莒子邾子頓子胡子滕子薛伯杞伯小邾子齊¶
國夏于召陵侵楚¶
　楚恃其强侵陵諸侯晉上請於天子大合諸侯以伐¶
<pb:KR1g0005_WYG_005-50b>¶
　之而不能明暴其辠以行天討無功而還故書侵以¶
　罪之¶
五月公及諸侯盟于臯鼬¶
　公以不獲見於晉故因㑹而求盟焉則此盟公意也¶
　故書公及¶
十年齊人來歸鄆讙龜田¶
　齊服義而求歸之故書來歸始失不書解在哀公八¶
　年¶
<pb:KR1g0005_WYG_005-51a>¶
　　哀公名蔣定公子敬王二十六年即位諡法恭仁¶
　　　短折曰哀¶
六年齊陽生入于齊¶
　稱齊陽生見景公廢長立少以啓亂也¶
八年夏齊人取讙及闡¶
　内失邑不書君辱當諱也不能保其土地民人是不¶
　君也已與之彼以非義而受則書取此濟西田是也¶
　魯入邾而以其君來致齊怒吳伐彼故賂齊以説之¶
<pb:KR1g0005_WYG_005-51b>¶
齊人歸讙及闡¶
　不云我田既歸邾子亦歸其田非以為惠也¶
　¶
　¶
　¶
　¶
　¶
　程氏經說卷五¶

